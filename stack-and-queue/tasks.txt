Зад. 1
Даден е символен низ. Проверете дали е палиндром, използвайки стек.

Зад. 2
Нека да разгледаме математически израз. В него могат да се съдържат кръгли (), къдрави {} и квадратни скоби []. Напишете програма, която получава такава математически израз като вход и връща дали скобите в него са правилно поставени.
Пример за правилно поставени скоби:
{[(3+5) * 7] * [(5 - 7)^3 + 4]}
Пример за неправилно поставени скоби:
{)(3+5)*4}[

Зад. 3
Да се напише програма, която получава като вход математически израз (с операции - събиране, изваждане, умножение, деление, без скоби) и пресмята стойността на израза

Зад. 4
Да се напише програма, която получава като вход математически израз (в който може да се съдържат кръгли скоби) и пресмята стойността на израза
Вход: 2 * (5 + 3)
Изход: 16

Зад. 5 
Дадени са два стека от числа, подредени в намаляващ ред от върха към дъното. Да се напише функция mergeStacks, която чрез операциите push и pop построява нов стек, който се състои от всички елементи на дадените два стека, подредени в нарастващ ред от върха към дъното.
Пример: ако първият стек съдържа 5, 3, 1, а вторият стек съдържа числата 6, 2, 1, полученият стек трябва да съдържа числата 1, 1, 2, 3, 5, 6.

Зад. 6
Гостите по време на бал са поканени да танцуват валс. Всички гости (N на брой) се нареждат в редица на опашка да излезнат на сцената по най-бързия начин, като правилото е просто: жена трябва да танцува задължително с мъж. Първата свободна жена хваща първия свободен мъж (или обратното) и излизат. Напишете програма, която определя кой с кого ще танцува и отпечатва всяка двойка.
Примерен Вход:
8
F Jane
M Frank
M John
M Sherlock
F Madonna
M David
M Christopher
F Beyonce
Изход:
Jane + Frank
Madonna + John
Beyonce + Sherlock

Зад. 7
Група деца играят на горещ картоф - формират кръг и си подават горещия картоф един на друг. Броенето се случва от първото дете. На всяко n-то подаване детето, получило картофа, напуска играта. Когато напусне играта, то подава карофа на следващото дете. Играта продължава до момента, в който остане само 1 дете.
Създайте програма, която симулира тази игра и определя кой е последният играч, който е останал, принтирайки всички излезли преди това.
Вход:
Иван Георги Михаил
2
Изход:
Георги
Иван
Михаил печели

Пояснение: В началото картофът е подаден на Иван, той подава на Георги, но това е второто подаване и Георги отпада. Отпадайки, той подава на Михаил, Михаил - на Иван, Иван отпада и Михаил печели.

Зад. 8
Имплементирайте опашка, използвайки 2 стека и нищо друго





